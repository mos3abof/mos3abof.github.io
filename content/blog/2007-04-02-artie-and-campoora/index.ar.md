+++
title = "Artie و كنبورة.."
date = "2007-04-02"
+++

[![](https://lh3.googleusercontent.com/blogger_img_proxy/AEn0k_twUU8lJK8tRAbIRcuRLxlZSeNoEW0cCJ8u7DTaspmLbGjiJshC-ua45tuFDYgZehBYxpcA13_cjf7DWEGaAn2r-u51_Lxn5vSE7bV6k1yYBLJizfD6Aw401Fq5CyYP-qEhFw=s0-d)](http://farm1.static.flickr.com/106/293033676_07c2730bfc.jpg?v=0)  

لقد اتخذت قرارا .. وأريدكم جميعا أن تساعدونني عليه..  
لقد مررنا (أنا ولابتوبي) بفترة عصيبة.. بحثنا خلالها كل سبل الحرب والسلام..  
قصدي دورنا سوا على اسم ينفعه كتير..  
  
وأخيرا لقيت له اسم عاجبني  
Artie  
بالعربي  
آرتي  
  
يعني دلع art (فن) .. علشان واحنا قاعدين لوحدينا أنا وهو بنفنن أوي ..  
بأحس معاه بهمسات الصفر والواحد  
بألمس روح العمليات اللي بتتم جو  
بأكلمه.. وبأقول له كل أسراري .. وعمره ما أفشى سر واحد  
وحاجات تانية كتير  
"أشاعير ومحاسس" بجد ما تتوصفش  
  
يا عيني المسكين اتبهدل معايا كتير.. خصوصا وأنا بأنقل من windows لـ linux  
ومكان ايدي من كتر ما بنقعد سوا لونه طلع..  
بس أنا بأحبه أوي.. وحاسس إن هو كمان بيحبني  
بكيبورده اللي صوابعي بتعشق تجري عليها..  
بشاشته اللي بتفتح لي دنيا تانية خالص.. عالمي الأول..  
بكل تفاصيله "الكميلة"..  
بقالنا مع بعض دلوقتي حوالي سنة  
  
ده القرار الأول ..  
  
  
القرار التاني..  
  
نظارتي .. بأحبها أوي برضه.. سميتها كنبورة  
عمري ما حسيت بوزنها على وداني ولا عمرها ضايقتني  
ومستحملاني لغاية دلوقتي..  
  
  
ربنا يخليكم انتوا الاتنين لي  
رحبوا معايا بعائلتي الصغيرة ..  
Artie و كنبورة
