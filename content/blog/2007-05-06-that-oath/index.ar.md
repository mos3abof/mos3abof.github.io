+++
title = " ذاك القَسَم..."
date = "2007-05-06"
+++
[![](https://blogger.googleusercontent.com/img/b/R29vZ2xl/AVvXsEhuoRGdZBN2FxTOSsjaimjErizuKFWPoCC9MONsqkOwvU4w4yiq-QScOVh48Y7FFIdVL_cQI5BHswOqYESqMFWr0dxJT3cDyHqvZFqHarjjE2Kv7b2D9I-t44kMbJDANQ3DYZxf3w/s400/swear.jpg)](https://blogger.googleusercontent.com/img/b/R29vZ2xl/AVvXsEhuoRGdZBN2FxTOSsjaimjErizuKFWPoCC9MONsqkOwvU4w4yiq-QScOVh48Y7FFIdVL_cQI5BHswOqYESqMFWr0dxJT3cDyHqvZFqHarjjE2Kv7b2D9I-t44kMbJDANQ3DYZxf3w/s1600-h/swear.jpg)  

اليومين دول عمر أخويا بيوضب المكتبة بتاعت البيت..  
النهاردة وأنا داخل البيت لقيته بيقول لي هو أنت اللي حاطط الورقة دي هنا؟  
قلت له لا وأخدتها وبأفتحها و ......  
  
ولقيته :  
  

"أقسم بالله العظيم أن أؤدي عملي بالأمانة والشرف، وأن أحافظ على سر المهنة وأحترم قوانينها وتقاليدها، والله على ما أقول شهيد"  

  
قَسَم المهندس  
يااااااااااااااااااااه...  
الورقة دي أنا كتبهتا أول ما دخلت هندسة بخط ايدي ومضيت تحتها،  
وكانت على طول في المحفظة  
أو في كشكول من كشاكيل المحاضرات،  
وساعات كنت أقف قدام المراية وأقوله..  
  
ولكن قدر الله وما شاء فعل..  
  
يكفيني إني أخدت منها روح الهندسة، ويكفيني التعريف اللي طلعت بيه من الكلية لمفهوم الهندسة:  
  

"الهندسة هي علم تطبيق العلوم"  

  
اللي لما أحد معيديني في هندسة سمعه فضل ساكت شوية وبعد كده عجبه أوي..  
  
وبرضه قدر الله وما شاء فعل  
  
وأنا لازلت مصصما عل أنني "أقسم بالله العظيم أن أؤدي عملي بالأمانة والشرف، وأن أحافظ على سر المهنة وأحترم قوانينها وتقاليدها، والله على ما أقول شهيد"  
  
هندسة .. وحشتيني..  
وحنيني لأيامك بيزيد  
بس في يوم إن شاء الله راجع لك...  
إن شاء الله
