+++
title = "أنا جنبه بس.."
date = "2007-12-12"
+++


[![](https://blogger.googleusercontent.com/img/b/R29vZ2xl/AVvXsEhFkXBiICMOYoFN4dNzSYn6pBosWErvG5-vpEkSqkVgN_rskYG5oBNr1sLfL3PNFY8tqYDbb5K_dyEXZ7MOBJXNMKtOPyrQT5EpMtQx_ZFjdqCB6yH9rMJ0UuMqSjlDdnfU3hDfBQ/s400/i+still+love+him+but+i+forgot.jpg)](https://blogger.googleusercontent.com/img/b/R29vZ2xl/AVvXsEhFkXBiICMOYoFN4dNzSYn6pBosWErvG5-vpEkSqkVgN_rskYG5oBNr1sLfL3PNFY8tqYDbb5K_dyEXZ7MOBJXNMKtOPyrQT5EpMtQx_ZFjdqCB6yH9rMJ0UuMqSjlDdnfU3hDfBQ/s1600-h/i+still+love+him+but+i+forgot.jpg)  
اتقابلوا مرة  
  
- مالك؟! شكلك مهموم حزين..  
- حاسس إني تهت، والهم فوق الكتف زاد  
  
ابتسم له وخده في حضنه  
  
- صدقني يا ابني، طول ما أنت قريب من ربنا ما هتحس باللي أنت بتقوله ده.. قرب منه ده بيحبك وهيمدلك ايديه ويحتويك..  
  
وسابه ومشي، وساب معاه بداية فرج..  
  
***  
بعد سنة في نفس المكان،  
  
- ...  
- مالك؟! مهموم حزين.. مش أنت اللي قلت لي إن اللي يقرب من ربنا عمره ما يجيله هم؟!  
- ...  
- هو أنت ... بعدت؟!  
- لا والله.. أنا لسة هناك بس ... (ويسكت منه الكلام)  
- بس ايه؟!  
- بس سرحت في نور مضلم، ونسيت إنه هو النور.  
صدقني..  
أنا من ساعتها مابعدتش..  
أنا جنبه والله..  
أنا بس يمكن نسيت..
