+++
title = 'جاي "ضيّ"..'
date = "2008-01-01"
+++

[![](https://blogger.googleusercontent.com/img/b/R29vZ2xl/AVvXsEiuCdzm4FrDJ8FSvfpJ-fClaXHl9Lw2YFV3dp2h8a21L9kBNoiDElyrVAm6Qrr6J29W2zO_mUdRP2lXTBGjd9u3HPnMddF03QBQqGrA9K2XDoJ-Q-tNkMensexJulDwy0G601zzJQ/s400/sunRise.jpg)](https://blogger.googleusercontent.com/img/b/R29vZ2xl/AVvXsEiuCdzm4FrDJ8FSvfpJ-fClaXHl9Lw2YFV3dp2h8a21L9kBNoiDElyrVAm6Qrr6J29W2zO_mUdRP2lXTBGjd9u3HPnMddF03QBQqGrA9K2XDoJ-Q-tNkMensexJulDwy0G601zzJQ/s1600-h/sunRise.jpg)  

  
خير اللهم اجعله خير 2008 بدأ !..  
----  
  
من بين غصون كتيرة مشبكة.. جاي "ضي”..  
صدقوني جاي "ضي”..  
هو قال لي إنه جاي..  
  
رغم إن أحزاننا وآهاتنا طالبة  
من ضلمة ليالينا  
المدد..  
ليالي كتير مالهاش عدد..  
هو جاي..  
ده حلف لي ميت يمين إنه جاي..  
  
تعرف يا "ضي" ؟!  
رغم إن القلب بقسوة  
ياما اتشال..  
وياما اتهبد..  
والعقل من كتر الهم والتفكير كَسَد  
والجسم صار آيل للـهَدَد  
أنا لولا أنت لولا لسة حي ..!  
  
يا “ضيّ”..  
تعالى..  
قبل ما يكون الوقت فات..  
أو شَرَد  
أنا في انتظارك  
بس تعبت..  
ما أقدرش أكمل للأبد..  
أرجوك يا "ضيّ"..  
وفّي بوعدك أبوس ايديك  
والله لأنت جاي..
